@#/_/pad+ma 'byung gnas/ ma mo gsang ba las kyi thig le/ Практики активностей

༄༅། །མ་མོ་གསང་བ་ལས་ཀྱི་ཐིག་ལེ་ཞེས་བྱ་བ་བཞུགས་སོ། །
སློབ་དཔོན་པདྨ་སཾ་བྷཱ་བའི་ཐུགས་དམ་མངའ་བདག་བཙད་པོ་ལ་གནང་བའོ། །

༄༅། །འདི་ལ་གསུམ་སྟེ། ཀླད། གཞུང༌། མཇུག་གོ །གཞུང་ལ་གསུམ། གཞི། ལམ། འབྲས་སོ། །མཇུག་ལ་གཉིས་ཏེ། ལུང་བསྟན་པ་དང༌། མཚན་བསྟན་པའོ། །དཔལ་དཀྱིལ་འཁོར་གྱི་གཙོ་བོ་བཅོམ་ལྡན་འདས། ལྡན་ཆེན་པོ་ཀུན་ཏུ་བཟང་པོ་ཧེ་རུ་ཀ་དང༌། མཁའ་འགྲོམའི་ཚོམ་བུ་ཚོགས་བཅས་ལ། །སྒོ་གསུམ་གུས་པས་རྣམ་པར་བཏུད་མཇལ་འདྲེན་ཡེ་ཤེས་ཀྱི་དེ་ཕྱག་འཚལ་ལོ། །མཁའ་དགུ་དབྱིངས་དང་ཡེ་ཤེས་ཀློང་དགུ་དབྱེར་མེད་དུ་གནས་པའི་པའི། །མཁའ་འགྲོ་མའི་ཚོགས་ཀྱི་རྣམ་གྲངས་དྲུག་ཅུ་རྩ་བརྒྱད་ཀྱི། །གཙོ་མོར་གྱུར་པ་ཡུམ་སྲིད་པ་བདེ་འགྲོའི་སྤྱི་དོན་གཏན་ལ་དབབ་པ་ལ་གསུམ། ཐུགས། །གནས་ལུགས་གཞི་དང༌། ཐབས་ལམ་དང་འབྲས་བུ་མངོན་གྱུར་པའོ། །གནས་ལུགས་ནི་བྱང་ཆུབ་སྙིང་པོའི་དོན་ཡིན་ཏེ། །དུས་གསུམ་གྱི་སངས་རྒྱས་ ཁམས་གསུམ་སེམས་ཅན་གཉིས་མེད་ཀྱི་ལམ་པ་རྣམས་ཀྱི་ཡུམ། །དུ་གྱུར་པས། དབྱིངས་དང་ཡེ་ཤེས་གཉིས་སུ་མེད་པའི་སྲས། བདེ་ཆེན་རང་བྱུང་གི་ཡེ་ཤེས་སྤྲོས་པ་ཐམས་ཅད་དང་བྲལ་བའི་དོན་དེ་འབྱུང་བའི་གནས། །ཡིན་བསམ་མོ། །མ་མོ་ཐུགས་ཀྱི་ཐིག་ལེ་ཞེས་སུ་བཤད། །གཉིས་པ་ཐབས་ནི་ལམ་ཡིན་རྣམ་གསུམ་སྟེ། །སྒོམ་གྱི་སྔོན་འགྲོ་དང་། དངོས་གཞི་དང་རྗེས་ཤེས་སོ། །སྔོན་འགྲོ་ལ་སྤྱི་དང་ཁྱད་པར་གཉིས་སུ་བསྟན་ཏེ། །སྤྱི་ནི་ཕྱི་བུམ་དབང་དང༌། ནང་དམ་རྫས་ཀྱི་དབང་དང༌། གསང་བ་ཤེས་རབ་ཡེ་ཤེས་ཀྱི། ཡི། །དབང་རྣམས་སྔོན་དུ་རྫོགས་པར་ཐོབ་པའོ༑ ༑ཁྱད་པར་གྱི་སྔོན་འགྲོ་ལ་འཁོར་ལོ་རྣམ་པ་གཉིས་ཀྱིས་བསྟན་ཏེ། །བསྲུང་བ་དང་ནི་རྣམ་རྟོག་སྦྱང་བའོ། །ཕྱི་ནང་གསང་བའི་བར་ཆོད་བསྲུང་བ་མཚམས་ཀྱི་འཁོར་ལོ་ནི། །ཐབས་དང་ཚད་དང་དགོས་ཆེད་དོ། །ཐབས་ནི་རང་གི་ལུས་དང༌། སེམས་ལ། །གནས་པའི་རྩ། ཁྲག །དྲོད། དབུགས། རྣམ་པར་ཤེས་པའི་དྭངས་མ་རྣམ་པ་ལྔ། །རིགས་ཀྱི་ཁྲོ་མོ་ལྔར་གསལ་བར་བསྒོམ་སྟེ། །དེ་ལྟར་གསལ་བར་གྱུར་པ་དང༌། ཕར་འགྲོ་བ་དང་ཚུར་འོང་བ་དང་འགྲོ་འོང་མེད་པར་གནས་པའི་ཐབས་ཀྱིས་བར་ཆད་བསྲུང༌བར་བྱའོ། །། །ཚད་ནི་ཐུན་གྱི་ཚད་དང་བརྟན་པ་ཐོབ་པའི་ཚད་གཉིས་ཡིན་སྟེ། །དང་པོ་ཐུན་ནི་རབ་འབྲིང་ཐ་མ་ཡིས། །བཅུ་དྲུག་བརྒྱད་དང་བཞི་བར་བསྒོམ། །བརྟན་པ་ཐོབ་པའི་ཚད་ནི། གསལ་བ་གསུམ་དང༌ལྡན་པ་ཡིན་ཏེ། །གཟུགས་སུ་སྣང་བ་ཐམས་ཅད་སྐུར་གསལ་བ་དང་སྒྲ་གྲགས་པ་ཐམས་ཅད་གསུང་དུ་གསལ་བ་དང་སེམས་ཏིང་ངེ་འཛིན་གྱི་དཀྱིལ་འཁོར་དུ་གསལ་བའོ། །དགོས་ཆེད་ནི། ཕྱི་སྣང་བ་དང༌། ནང་ཕུང་པོ་དང༌། གསང་བ་རྣམ་པར་རྟོག་པ་ཡི། །བར་ཆད་གསུམ་པོ་དང་ལས་གྲོལ་བར་བཤད། །རྣམ་རྟོག་སྦྱང་བར་བྱ་བའི་འཁོར་ལོའང༌གསུམ་སྟེ། །ཐབས་དང་ཚད་དང་དགོས་པ་སྟེ། །ཐབས་ནི་ཕྱི་སྣང་བ་དང༌། ནང་ཕུང་པོ་དང༌། གསང་བ་རིག་པ་ཡི། །རིག་པའི་རྩལ་སྦྱོང་རྣམ་པ་གསུམ་གྱིས། །ཕྱི་ནང་གསང་བའོ། །དངོས་པོ་གསུམ་ལ་ཞེན་པ་ཡི། །རྣམ་རྟོག་ཕྲ་རགས་ཐམས་ཅད་ཆོས་ཀྱི་དབྱིངས་སུ་སྦྱང༌། །ཚད་ནི་ཐུན་གྱི་ཚད་དང་བརྟན་པ་ཐོབ་པ་གཉིས་ཡིན་སྟེ། །ཐུན་ནི་རྣལ་འབྱོར་པ་རབ་འབྲིང་ཐ་མ་ཡིས། །བསྲུང་བའི་གོ་ཆ་བཞིན་ཏུ་བསྒོམ། །རབ་བཞི་འབྲིང་བརྒྱད་ཐ་མ་བཅུ་དྲུག་ཏུ་བྱས་ལ། བརྟན་པ་ཐོབ་པའི་ཚད་ནི་ཕྱི་ནང་གསང་བ་ཡི། །རྟོག་པ་གསུམ་གྱི་མཐའ་ལས་གྲོལ་བ་ཡིན། །དགོས་ཆེད་ནི་རྣལ་འབྱོར་པའི་ཉམ་ཆག་ཐམས་ཅད་སྐོང་བ་དང༌། །བླ་མ་དང་ཡི་དམ་གྱི་བྱིན་རླབས་རང་གི་རྒྱུད་ལ་འཇུག་པའོ༑ ༑གཏུམ་མོ་དངོས་གཞི་བསྒོམ་པའི་རིམ་པ་ནི། །སྤྱི་དོན་གསུམ་གྱིས་སྟོན་ཏེ། དང་པོ་རླུང་སེམས་བྲིད་པར་བྱ་བ་དང་བར་དུ་རླུང་སེམས་གཞུན་པ་དང༌། །ཐ་མ་གཏུམ་མོ་ལམ་དུ་བསླང་བའོ། །དང་པོ་རླུང་སེམས་བྲིད་པ་བྱ་བ་ལ། རྣམ་གཉིས་ལས། །བྲིད་པ་རླུང་ནི་ཟས་བཅུད་ཅན་དང་སྤྱོད་ལམ་དལ་བ་དང༌། །འོག་རླུང་ལྟེ་བར་འཇམ་པར་གཟུང་བའི་ཐབས་ཀྱིས་བྲིད་པ་སྟེ། །རྟགས་རབ་འབྲིང་ཐ་མ་གསུམ་འཆར་བའོ། །སེམས་ཉིད་བྲིད་པ་ནི། གོ་ཆ་དང་པོ་ཚད་དང་བཅས་པ་དང༌༑ ༑བར་པ་དང༌ཐ་མ་ཚད་དང་བཅས་པ་དག་གིས་སོ། །བར་དུ་རླུང་སེམས་གཞུན་པ་ལ་རྣམ་གཉིས་ཏེ། །རྩ་རླུང་གནད་ལ་དབབ་པ་དང༌། །རིག་པ་ལམ་དུ་གཞུག་པའོ། །རྩ་རླུང༌གནད་ལ་དབབ་པ་ལ་ཐབས་དང་ཚད་དང་ནི། ། གནད་ལ་ཕེབས་པའི་དགོས་པ་དག་གིས་ཤེས་པར་བྱ། །དེ་ལས་དང་པོ་རྩ་རླུང་གནད་ལ་དབབ་པའི་ཐབས་ནི་གསུམ་སྟེ། ལུས་དང་རྩ་དང་རླུང༌། །གནད་ལ་དབབ་པར་བསྟན་པ་སྟེ། །དང་པོ་ལུས་གནད་ལ་དབབ་པ་ལ་བདུན་ཏེ། ལུས་ལ་བདེ་བ་བསྐྱེད་པ་ནི་རྐང་པ་རྡོ་རྗེའི་སྐྱིལ་ཀྲུང་དུ་བྱས། ལག་པས་དྲོད་ཀྱི་མེ་ལོང་བསྡམས་པས་དྲོད་བསྐྱེད་པ་དང༌། །རླུང་སོར་གཞུག་པ་ནི་འཁོར་ལོ་ཉི་ཤུ་རྩ་བརྒྱད་གནད་ལ་དབབ་པ་དང༌། དར་ཡུག་ནམ་མཁའི་མཐོངས་སུ་བསྟན་པ་དང༌། ཉི་ཟླའི་དལ་བསྐོར་བའི་ཐབས་དང་རླུང་ཐམས་ཅད་རང་སོར་ཚུད་པར་བྱེད་པ་ཡིན། མི་རྟོག་བསྐྱེད། །པ་ནི་དཔག་བསམ་ཤིང་གི་ལོ་མ་དགུག་པ་དང༌། འདོད་ཆགས་ཀྱི་རྩ་གནད་ལ་བོར་བ་དང༌། ཉི་ཟླ་རི་བོའི་རྩེ་ལ་མནན་པ་སྐྱེ་བ་ཡིན། དྲོད་དང་བདེ་བ་མྱུར་བར་བྱེད་པའི་ལུས་གནད་ནི་དང་པོར་བསྡམས། བར་དུ་སྤྲུགས། ཐ་མར་སྒྲིམས་པའི་ཐབས་ དང་རླུང་ནད་གཞོམ་པ་ནི་དཔུང་མགོ་དྲང་པོར་ཚིགས་དཀྲུག །ཡུལ་ལྗོངས་དཀྲུག །ལུས་བྱིང་དུ་བསྒུལ་ཞིང་བརྡེག་པའི་ཐབས་དང་། །དྲོད་དང་བདེ་བ་གསལ་བར་བྱེད་པ་ལུས་ཀྱི་གནད། །ནི་ཐབས་དེ་རྣམས་ཐམས་ཅད་ཀྱིས་སོ། །གཉིས་པ་རྩ་གནད་ལ་དབབ་པ་ལ་བཞི་ལས། དང་པོ་འཁོར་ལོ་དྲུག་བརྩེགས་ༀ་དང་། ཨཱཿ དང་། ཧཱུྃ་དང༌། ཀྵ་དང༌། རཾ་དང༌། ཡྃ་གི་འཁོར་ལོའི་སྲོག་ཤིང་གསུམ། །ནི་རོ་མ་དང་རྐྱང་མ་དང་ཀུན་འདར་མའོ། །དེ་ལས་རོ་མ་ལ་ཆོས་དྲུག་དང་ལྡན་ཏེ། དབྱིབས་སྦྲུལ་གྱི་ཕྲུ་གུ་ལྟ་བུ་རྩ་བ་ཟླུམ་པ། སྐེད་པ་བགས་ཀྱིས་ལྡིར་བ། རྩེ་མོ་ཕྲ་བའོ༑ ༑སྦོམ་ཕྲ་ནི་རྟ་རྔ་སུམ་སྒྲིལ་ཙམ་མོ། །གནས་ནི་སྒལ་ཚིགས་པའི་སྟེ་ཀུན་འདར་མའི་གཡས་ན་གནས་སོ། །རྟེན་ནི་དྲི་ཆུ་དང་ཞེ་སྡང་གི་རྟེན་བྱེད་དོ། །ལས་ནི་ཡེ་ཤེས་ཀྱི་སྒོ་འཆར་བར་བྱེད་པའོ། །རྐྱང་མའི་དབྱིབས་དང་སྦོམ་ཕྲ་ནི་གོང་མ་དང་མཐུན་ནོ། །ཁ་ཅིག་ནི་སྨུག་ལ་དབལ་དམར་བའོ། །གནས་ནི་སྒལ་ཚིགས་པའི་སྟེ་ཀུན་འདར་མོའི་གཡོན་ན་གནས་སོ། །རྟེན་ནི་རཀྟ་དང་འདོད་ཆགས་ཀྱི་རྟེན་བྱེད་དོ། །ལས་ནི་དབྱིབས་ཀྱི་དོན་གསལ་བར་བྱེད་དོ། །ཀུན་འདར་མའི་དབྱིབས་ནི་རག་དུང་གྱེན་དུ་བསླང་བ་ལྟར་གནས་སོ། །ཁ་དོག་སྨུག་ལ་དབལ་མཐིང་པའོ། །སྦོམ་ཕྲ་ནི་རྟ་རྔ་རྐྱང་མ་ཙམ་མོ༑ ༑གནས་ནི་རོ་རྐྱང་གཉིས་ཀྱི་དབུས་ན་གནས་སོ། །རྟེན་ནི་བྱང་སེམས་དང་གཏི་མུག་གི་རྟེན་བྱེད་དོ། །ལས་ནི་དབྱིངས་དང་ཡེ་ཤེས་གཉིས་སུ་མེད་པའི་དོན་གསལ་བར་བྱེད་དོ། །ལྗོན་པའི་ཚལ་གྱིས་རྒྱས་པ་ནི་ཙཀྲ་དྲུག་གི་རྩ་འདབ་ཡིན་ཏེ། གདུགས་དང་ཡུ་བ་དང་འཁོར་ལོ་དང་ཉི་མའི་འོད་ཟེར་དང་དྲག་པོའི་ཨེ་ཁུང་དང༌། འོད་མའི་གཞུ་བདུངས་པ་ལྟ་བུའི་རྣམ་པ་དང་ལྡན་པ་ཡིན། སྟེ། །སྡོང་པོ་དང་ཡལ་ག་དང་ལོ་མ་དང་མེ་ཏོག་གི་ཚུལ་ལོ། །ཡན་མན་གཉིས་སུ་ཟུག་པ་ཡིས། །ཞེས་པ་ནི་རོ་མ་དང་རྐྱང་མའི་ཡར་སྣ་སྨིན་མའི་ནང་ཟུར་གཉིས་ལ་བྱ་རོག་གི་སྡེར་མོ་ལྟར་ཟུག་གོ །མར་སྣ་མེ་རླུང་གཉིས་ཀྱི་མཚམས་སུ་འདམ་གྱི་ཕུར་པ་ལྟར་ཟུག་གོ །ཀུན་འདར་མའི་ཡར་སྣ་སྨིན་མཚམས་སུ་པདྨ་ཁ་འབུས་པ་བཞིན་ཟུག་གོ །མར་སྣ་རོ་རྐྱང་གཉིས་དང་འབྲེལ་ནས་ཡོད་དོ། །རྩ་དེ་རྣམས་ཀྱིས་ལུས་ཀྱི་རྟེན་བྱེད། སྲོག་གི་ཟུངས་འཛིན་པས་རྩ་གནད་ལ་དབབ་པའི་དེ་ཁོ་ན་ཉིད་དོ། །དང་པོ་རླུང་གནད་ལ་དབབ་པ་ལ་བཞི་ལས། དང་པོ་རླུང༌དབང་དུ་བྱེད་པ་ལ་གཉིས་ཏེ། སྟེང་རླུང་དབང་དུ་བྱ་བ་དང༌། འོག་རླུང་དབང་དུ་བྱ་བའོ། །སྟེང་རླུང་ལ་གཉིས་ཏེ། རླུང་སྦྱང་བ་དང༌། རླུང་བུམ་པར་གཞུག་པའོ། །སྦྱང་བ་ནི་ཕྱིར་འགྲོ་ཚད་དུ་བཏང༌། ནང་དུ་འདྲོངས་ཚད་དུ་དྲང་ངོ༌། །བུམ་པར་གཞུག་པ་ནི་གཞི་འཛིན་པར་བྱེད་པའི་ལྟོ་བ་རུ་འབྱུང་འཇུག་མེད་པར་ཐུབ་ཐང་དུ་གཟུང་བའོ། །འོག་རླུང་ལའང་གཉིས་ཏེ། རླུང་སྦྱང་བ་དང༌། བུམ་པར་གཞུག་པའོ། །སྦྱང་བ་ནི་ཨ་ལོང་ནས་ལྟེ་བའི་བར་དུ་འགྲོ་ལྡོག་བྱེད་པའོ། །བུམ་པར་གཞུག་པ་ནི་དྲོད་ཀྱི་མེ་ལོང་གི་སྟེང་དུ་རྩོལ་བ་བསྐྱེད་ལ་ཐུབ་ཚད་བཟུང་བར་བྱའོ། །དང་གཉིས་པ་རྒྱས་པར་བྱ་བ་ལ་གསུམ་སྟེ། རོ་མ་ལ་བཙུད་ལ་ཡེ་ཤེས་ཆེན་པོའི་སྣང་བ་རྒྱས་པར་བྱེད་པ་དང༌། རྐྱང་མ་ལ་བཙུད་ལ་བདེ་བ་ཆེན་པོའི་སྟོང་ཉིད་རྒྱས་པར་བྱ་བ་དང༌། ཀུན་འདར་མོ་ལ་བཙུད་ལ་གཉིས་སུ་མེད་པའི་ཆོས་ཉིད་རྒྱས་པར་བྱ་བའོ། །རྩ་རོ་མ་ལ་རླུང་བཟུང་བ་ནི་སྣ་བུག་གཡས་པ་ནས་རླུང་རྒྱུ་བའི་དུས་སུ་འོག་རླུང་བཛྲ་བོ་ཏི་ས་མ་ཡ་ཧཱུྃ་གིས་དྲག་པོར་བཟུང༌། སྟེང་རླུང་རྡོ་རྗེ་རི་རབ་ཀྱི་སྦྱོར་བས་འཇམ་པར་གཟུང༌། རླུང་དེ་གཉིས་གཞི་འཛིན་པའི་ལྟེ་བར་ཁ་སྤྲད་ལ་ཅུང་ཞིག་བསྒོམ། དེ་ནས་ཁམས་གསེང་ལ་དྲོད་ཀྱི་མེ་ལོང་གི་སྟེང་དུ་ཕབ་ལ་བསྒོམ། དེ་ནས་ཁམས་གསེང་ལ་མེ་རླུང་བརྩིགས་པའི་ཙཀྲ་ལ་ཕབ་ལ་བསྒོམ། དེ་ནས་རླུང་སེམས་འདུས་པའི་རང་བཞིན་འོད་དཀར་པོའི་ཐིག་ལེ་སྲན་མའི་གའུ་ཙམ་དུ་གྱུར་ནས། རྩ་རོ་མའི་ནང་ན་ཡར་རྩེག་ཆི་ལི་ལི་སོང་བས། རྩ་དེ་སྦྲུལ་གྱི་ཕྲུ་གུ་འོ་མས་གསོས་པ་བཞིན་ཏུ་དཀར་ལྡང་གིས་སོང་ནས། ཕྱི་ནང་དང་སྒྲིབ་གཡོགས་མེད་པར་གསལ་དྭངས་ཀྱིས་སོང་བར་བསྒོམ་མོ། །རྩ་རྐྱང་མ་ལ་རླུང་གཟུང་བ་ནི། རླུང་སྣ་བུག་གཡོན་ནས་རྒྱུ་བའི་དུས་སུ། འོག་རླུང་བཛྲ་ཀྲོ་ཏི་ཤྭ་རི་བ་ག་པད་མ་རྒྱ་ཧཱུྃ་གིས་དྲག་པོར་གཟུང༌། སྟེང་རླུང་པདྨ་ཁ་འཐུམས་ཀྱི་སྦྱོར་བས་འཇམ་པར་གཟུང༌། རླུང་དེ་གཉིས་གཞི་འཛིན་པའི་ལྟེ་བར་ཁ་སྦྱར་ལ་ཅུང་ཞིག་བསྒོམ། དེ་ནས་ཁམས་གསེངས་ལ་དྲོད་ཀྱི་མེ་ལོང་གི་སྟེང་དུ་ཕབ་ལ་བསྒོམ་མོ། །དེ་ནས་ཁམ་གསེངས་ལ་མེ་རླུང་བརྩེགས་པའི་འཁོར་ལོ་ལ་ཕབ་ལ་བསྒོམ། དེ་ནས་རླུང་སེམས་འདུས་པའི་རང་བཞིན་འོད་དམར་པོའི་ཐིག་ལེ་སྲན་མའི་གའུ་ཙམ་དུ་གྱུར་ནས་རྩ་རྐྱང་མའི་ནང་ན་ཡར་རྩེག་ཆི་ལི་ལི་སོང་བས། རྩ་དེ་དར་དཀར་གྱི་སྐུད་པ་མཚལ་ཆུ་ནས་དྲངས་པ་བཞིན་ཏུ་དམར་ལྡང་གིས་སོང་ནས། ཕྱི་ནང་དང་སྒྲིབ་གཡོགས་མེད་པར་དྭངས་སང་གིས་སོང་བར་བསྒོམ། རྩ་ཀུན་འདར་མ་ལ་རླུང་གཟུང་བ་ནི། རླུང་སྣ་བུག་གཉིས་ནས་རྒྱུ་བའི་དུས་སུ། འོག་རླུང་ཧཱུྃ་གཏུམ་ཆོད་ཀྱིས་དྲག་པོར་གཟུང༌། སྟེང་རླུང་ཧཱུྃ་ནས་འདྲེན་གྱིས་འཇམ་པར་གཟུང༌། རླུང་དེ་གྲ་གཞི་འཛིན་པའི་ལྟེ་བར་ཁ་སྤྲད་ལ་ཅུང་ཞིག་བསྒོམ། དེ་ནས་ཁམས་གསེངས་ལ་དྲོད་ཀྱི་མེ་ལོང་གི་སྟེང་དུ་བབ་ལ་བསྒོམ། དེ་ནས་ཁམས་གསེངས་ལ་མེ་རླུང་བརྩེགས་པའི་འཁོར་ལོར་བབ་པ་བསྒོམ། དེ་ནས་རླུང་སེམས་འདུས་པའི་རང་བཞིན་འོད་དཀར་དམར་མཐིང་གསུམ་འདྲེས་པའི་ཐིག་ལེ་སྲན་མའི་གའུ་ཙམ་དུ་གྱུར་ནས། རྩ་ཀུན་འདར་མ་ན་ཡར་ལ་རྩེག་ཆི་ལི་ལི་སོང་བས། རྩ་དེ་བྱི་རང་གི་རྒྱུ་མ་དངུལ་ཆུས་བཀང་བ་ལྟར་ཅི་དྲག་ལ་གདབ། དྲོད་དང་བདེ་བ་མྱུར་དུ་སྐྱེ། རླུང་གི་ནད་དུ་མི་འགྱུར་བའི་དགོས་པ་ཡོད་དོ། །རྒྱས་མ་ཐེབས་ན། དེ་ལས་ཟློག་པའི་སྐྱོན་དུ་འགྱུར་རོ། །པ་དང་། །གསུམ་པ་རླུང༌ཞི་བར་བྱེད་པ་ལ་གསུམ་སྟེ། རབ་ཚངས་པའི་བུ་གའི་སྦྱོར་བས་ཞི་བར་བྱ་བ་དང༌། ཐ་མ་ན་ཀློད་པའི་སྦྱར་བས་ཞི་བར་བྱའོ༑ ༑རབ་ནི་དང་པོ་རླུང་སེམས་གཉིས་སུ་མེད་པར་དྲིལ་ལ་དྭངས་སྙིགས་འབྱེད་པའི་འཁོར་ལོར་ཐུབ་ཐང་གིས་མནན། དེ་མི་ཐུབ་པར་གཟོ་ཙམ་ན་རྩོལ་བ་དྲག་པོ་ལུས་གཅུ་བ་དང་བསིག་པ་དང་རྔུབ་པའི་སྦྱོར་བ་བྱ། དེས་ཀྱང་མི་ཐུབ་པར་གཟོ་ཙམ་ན། ཚངས་པའི་བུ་ག་ནས་ཡར་ལ་རླུང་སྔོ་བ་མྱུར་བ་ཚ་བའི་ངད་དང་བཅས་པ་ཆི་ལི་ལི་སོང་བས་ཞི་བར་བསྒོམ། འབྲིང་ནི་གོང་མ་ལྟར་བྱས་ལ་མི་ཐུབ་བར་གཟོ་ཙམ་ན་བ་སྤུའི་བུ་ག་ཐམས་ཅད་ནས་གོང་མ་ལྟར་སོང་བས་ཞི་བར་བསྒོམ། ཐ་མ་ནི་གོང་མ་ལྟར་བྱས་ལ་མི་ཐུབ་པར་གཟོ་ཙམ་ན། ན་སའི་སྒོ་སློད་ལ་བཞི་ཆ་དང་ཕྱེད་དང་སུམ་གཉིས་ཙམ་ཁ་ཕྲི་ལ་བསྒོམ་པས། དང་ཡར་སྐྱེ་མར་བྲིའི་རིམ་པར་ཤེས་པར་བྱའོ། །བཞི་པ་རླུང༌དྲག་པོ་ཡིས། །ཚར་བཅད་པ་ནི་སེང་གེ་རྣམ་རོལ་གྱི་ཕྱག་རྒྱས་རླུང་གི་སྒོ་བཀག་ལ་ཙཀྲ་དྲུག་དང་པོར་ཚིགས་ཐམས་ཅད་དུ་རྣམ་ཤེས་རླུང་དང་སྦྲགས་ལ་དྲངས། དེ་ལྟར་ཐུབ་ཚད་དུ་བཟུང་བས་འཁོར་ལོ་སོར་ཚིགས་ཀུན་ཏུ་རྩེག་ཆི་ལི་ལི་སོང་བར་བསྒོམ། ལུས་ལ་ན་ཚ་ལ་སོགས་པ་ཡོད་པར་ཀྱང་རྣམ་ཤེས་རླུང་ཞོན་དྲངས་ལ་བ་སྤུའི་བུ་ག་ནས་ཡར་ལ་ནད་ཀྱི་རླངས་པ་ཕྱུ་རུ་རུ་སོང་བར་བསྒོམ་མོ། །འོག་རླུང༌དྲང་བ་དང་སྟེང་རླུང་མནན་པ་དང་བར་རླུང་དཀྲུགས་པ་དང༌། །གསུམ་ནི་རླུང་སེམས་སྦྱོར་བ་གསུམ་དང་ལྡན་པ་སྟེ་གནད་གཞི་ཀུན་ལ་འཇུག་པ་ཡིན་ནོ། །རླུང་གི་འགགས་དང་བྲལ་བ་ནི་ལུས་ལ་བཀུ་མཉེ་འཐགས་པར་བྱ། སྣ་སྒོར་རྒོད་བཞིན་དུ་བུད་རླུང་འཇམ་རིང་དུ་མནན་ལ་གཡས་དང་གཡོན་ཏུ་གཞུན་སྒལ་ཚིགས་ལེགས་པར་བསྲང་ལ་རླུང་ཕྱིར་དྲག་ཏུ་འཕང་བར་བྱས། ཙཀྲ་བཞི་ལ་བླ་མ་བསྒོམ་པ་ནི་རླུང་གི་གནད། །ཆག་ཚད་ལ་གཉིས་ཏེ། ཐུན་གྱི་ཚད་དང་བརྟན་པ་ཐོབ་པའི་ཚད་སྟེ། །ཐུན་ནི་རབ་འབྲིང་ཐ་མ་ལས། །ཐུན་གསུམ་དང་ཐུན་དྲུག་དང་ཐུན་དགུ་བར་བསྒོམ། །བརྟན་པ་ཐོབ་པའི་ཚད་ལ་བཞི་སྟེ། ལུས་སྣུམ་པ་དང་མཉེན་པ་དང༌། འཇམ་པ་དང༌། །ལུས་ལ་གོས་ཀྱི་འཁྲི་བ་ཆོད་པའོ། །དགོས་ཆེད་ནི་ལུས་ཀྱི་དྲོད་དང་སེམས་ཀྱི་དྲོད། །ཐ་མ་ལ་རིམ་གྱིས་སྐྱེ་བ། དང་རྣལ་འབྱོར་པ་རབ་ལ། ཆིག་ཆར་དག་ཏུ་སྐྱེ། །བས་སོ༑ ༑རིག་པ་ལམ་དུ་གཞུག་པ་ལ་གསུམ་ལས། དང་པོ་བྱིང་བ་གསེང་བ་ནི། རླུང་སེམས་གཅིག་ཏུ་དྲིལ་ལ་ཙ་ཀུན་འདར་མ་ན་ཡར་ལ་དཀར་ཆི་ལི་ལི་དྲངས་ལ་ཚངས་པའི་བུ་ག་ན་ཡར་བཏོན་ལ་ཤེས་པ་ནམ་མཁའི་མཐོངས་སུ་བཞག་གོ །གཉིས་པ་རྒོད་པ་དགུག་པ་ནི། མེ་རླུང་འདུས་པའི་འཁོར་ལོ་ན་གཏུམ་མོ་སྦར་ཏེ་ཀྵ་དང་ཧཱུྃ་ལ་སོགས་པ་ཞུ་ནས་འཁོར་ལོ་བཞིའི་རྟོག་པ་ཆོས་ཉིད་དུ་སྦྱངས་ལ་བདེ་སྟོང་གི་ངང་ལ་ཕྲིལ་གྱིས་བསྒོམ་མོ། །དང༌། །གསུམ་པ་ལྐུགས་པའི་སྐྱོན་རྣམས་བསལ་བ་ནི་གནས་ལུགས་ངོས་མ་ཟིན་ན་སྣང་བ་ལ་སྟོང་པས་རྒྱས་གདབ། སྟོང་པ་ལ་སྣང་བས་རྒྱས་གདབ་ལ་གཉིས་མེད་ཀྱི་དོན་འབྱངས་པར། བྱས་ལ། །སེམས་པའི་ལྟ་སྟངས་ཀྱིས་སྣང་སྟོང་གཉིས་མེད་ཀྱི་དགོངས་པ་གསལ་གདབ་བོ། །བདེ་བ་བསྒོམ་པ་ནི་ཐིག་ལེ་འབར་འཛག་གི་གཏུམ་མོ་ཡིན། གསལ་བ་བསྒོམ་པ་ནི་འཁོར་ལོ་འོད་འབར་གྱི་གཏུམ་མོ་ ཡིན༑ མི་རྟོག་པ་བསྒོམ་པ་ནི་བདེ་གསལ་གཉིས་ལ་རྒྱས་འདེབས་པའི་གཏུམ་མོ་ཡིན།། །བདེ་གསལ་མི་རྟོག་པ་གསུམ་འདྲེས་པའི་ངང་ལས་གཞན་དུ་མ་གཡོས་མཉམ་པར་བཞག །པ་ནི་རིག་པ་ལམ་དུ་གཟུད་པའོ། །གཏུམ་མོ་ལམ་དུ་བསླང་བ་ནི། །དོན་གསུམ་སྟེ༑ ལམ་དུ་བླང་བའི། ཐབས་དང་ལམ་དུ་སློངས་པའི་ཚད་དང་ལམ་དུ་སློངས་པའི་དགོས་ཆེད་དོ། །དེ་ལ་དང་པོ་ལམ་སློངས་པའི་ཐབས་ཀྱིས་གནང་བ། རླུང་གི་འཁོར་ལོ་ནས། །ཡི་གེ་ཡཾ་ལས་ཡེ་ཤེས་རླུང་ལྔ་སྐྱེ་བ། རྡོ་རྗེའི་ཆད་པ་ལྡན་པ། ཁ་ཐོད་ཁའི་མཆོག་མ་དང་ལྡན་པའི་གཞུ་དྲག་ཏུ་བརྡུངས་ཏེ། གཞུ་དེ་ལ་རླུང་གི་འོད་ཟེར་ཕྱོགས་བཅུར་འཕྲོ་བ་དེས་སུམ་མདོའི་མེའི་འཁོར་ལོའི་རྃ་ལས། །ཤེས་རབ་ཡེ་ཤེས་མེའི་མདེའུ་འི་རང་བཞིན་གསལ་བ་བརྟན་པ་མྱུར་བ་ཕྱི་ནང་མེད་པ་དེ་ལ་ཡེ་ཤེས་ཀྱི་མེ་དམར་སེར་དུ་འཕྲོ་བ་རྣམ་པར་རྟོག་པ་ཐམས་ཅད་འཇོམས་པར་བྱེད་པའི་ཆོས་དང་ལྡན་པ། སྣང་བའི་རྫས་སུ་གྲུབ་ལ། རྟོག་པའི་རྫས་སུ་མ་གྲུབ་པ་རང་བཞིན་དག་པའི་བདེ་བ་ཆེན་པོ་ནི། ལས། །སྤྲོས་པའི་སྟོང་གསལ་མེའི་ཐིག་ལེ་དགུ་པོ་དེ་རྣམས་ཡི་གེ་ཀྵཿ ལས་གྱེན་དུ་འཕང༌ངོ་། །འཕངས་པས་ཡི་གེ་ཀྵའི་འཁོར་ལོ་འོད་ཀྱི་རང་བཞིན་དུ་བཞུ་ནས་ཡར་འབར་ཞིང་མར་འཛག་པར་བསྒོམས། དེ་ནས་ཧཱུྃ་དང་ཨྃ་་དང་ༀ་གྱི་འཁོར་ལོ་ལའང་དེ་བཞིན་དུ་འབར་འཚག་བྱའོ། །ཆག་ཚད་ལ་གཉིས་ཏེ། ཐུན་གྱི་ཚད་དང་བརྟན་པའོ། །ཐོབ་པའི་ཚད། ཐུན་ནི་རབ་འབྲིང་ཐ་མ་སྟེ། །དྲུག་དང་བཞི་དང་གཉིས་པར་བསྒོམ། །བརྟན་པ་ཐོབ་པའི་ཚད་ནི། ལས་དང་ཡེ་ཤེས་ཀྱི། །གཏུམ་མོ་ལུས་དང་སེམས་ལ་འབར་བའོ། །གཏུམ་མོ་ལམ་དུ་སློངས་པའི་དགོས་ཆེད་ནི་དཀྱིལ་འཁོར་གྱི་གཙོ་བོ་དཔའ་ཆེན་པོ་དང༌ལྡན་པའི་རིགས་ལྔ་ཡེ་ཤེས་ལྔ་ཡི། །མཁའ་འགྲོའི་མ་མོའི་ཚོམ་བུ། ཚོགས་དང་ཀྱི་དཀྱིལ་འཁོར་དུ། །བཅས་པའི་ངོ་བོ་ཡེ་གདོད་མ་ཉིད་ནས་ལྷུན་གྲུབ་ཏུ་གནས་པའི་དོན། །དེ་ཉིད། རང་ལ་རྟོགས་པ་མངོན་གྱུར་དུ་འབར་བར་བྱེད་པའོ༑ ༑སྒོམ་པ་དག་གི་རྗེས་ཤེས་ནི་བསྒོམ་པའི་ཐུན་ཚོད་ཅིག་ཅིག་དག་ཏུ། །ཆེད་འཛིན་གྱི་རྟོག་པ་དང་བྲལ་བའི་བདེ་བ་ཡེ་ཤེས་རང་སྣང་གི་འཁོར་ལོ་མ་འགགས་པའི་གསལ་བ་རྩ་དང་རླུང་དང་བདེ་བ་ཙམ་དུའང༌མི་རྟོག་པའི། །ངང་ལ་རིག་པ་མཉམ་པར་བཞག་པར་བྱས་ནས་ནི། །ཕྱི་ནང་གསང་བའི་སྤྱོད་ཡུལ་ཀུན་དང་སྒོམ་དུ་བསྲེ་བར་བྱའོ།། །གསུམ་པ་གཏུམ་མོ་མངོན་ཏུ་གྱུར་པའི་འབྲས་བུ་ནི། །བདག་དོན་དང་གཞན་དོན་ལྷུན་གྱིས་གྲུབ་པ་སྟེ། །དོན་དམ་ངེས་པའི་སྐུ་ལྔ་དང་གསུང་ལྔ་དང་ཐུགས། །ལྔ་དང༌། ཡོན་ཏན་ལྔ་དང༌ཕྲིན་ལས་རྣམ་པ་ལྔ། །སྟེ་ཉི་ཤུ་རྩ་ལྔ་པོ་དེ་རྣམས། རིག་པ་བྱང་ཆུབ་སེམས་ཀྱི་བདེ་ཀློང་དུ། །གཅིག་ཏུ་འཁྱིལ་པ་སྤྲོས་པ་དང་བྲལ་བ་ནི་བདག་གི་དོན། ཏོ། །།ཀུན་བཟང་ཧེ་རུ་ཀ་ཡི་ཐུགས་སྤྲོས་པ་དང་བྲལ་བའི་ངང༌ལས་ནི། །བདག་དོན་ཐུགས་རྗེ་ཆེན་པོ་སྤྲུལ་པའི་ཡི་གེ་ཧཱུྃ་དུ་ཤར། ནས་ །ཧཱུྃ་གིས་འགྲོ་བ་རིགས་དྲུག་གི་སེམས་ཅན་ཐམས་ཅད་གྱི། །ཡུལ་ལྔ་དབང་པོ་ལྔའི་བག་ཆགས་ཀུན་གཞི་ལ་བཞག་ནས་ཡོད་པ་དེ། སྦྱོང་བར་བྱེད་པ་གཞན་གྱི་དོན། ཏོ། །།ཡེ་ཤེས་ཀྱི་མཁའ་འགྲོ་མ་དང༌། མ་མོའི་ཚོགས་སུ་གྱུར་པ་དེ་དག་ཐམས་ཅད་ཀྱི། །ཕྱི་ནང་གསང་བའི་རྒྱུད་ཆེན་རྒྱ་མཚོ་ལྟར་དཔག་པར་དཀའ་བ་མཐའ་ཡས་པར་བཞུགས་པའི། །དགོངས་པ་ཀུན་བསམ་གཏན་གྱི་མན་ངག་འདི་ལ་འདུས་པའི་ཕྱིར། གསང་བའི་བཅུད། །དུ་གྱུར་པའི་མན་ངག་འདི་རིག་པ་བྱང་ཆུབ་སེམས་ཀྱི་གཏེར་དུ་སྦ། །འོ་ཞེས་ཀུ་མཱ་ར་ལ་གདམས་སོ། །རྒྱ་གར་གྱི་ཡུལ་དུར་ཁྲོད་ཆེན་པོ་བརྒྱད་ཀྱི་ནང་ནས་བསིལ་བའི་ཚལ་གྱི་བྲག་ཕུག་དུ། ཨུ་རྒྱན་གྱི་མཁན་པོ་ཆེན་པོ། པདྨ་འབྱུང་གནས་ལ། དཔལ་ལྡན་ཡེ་ཤེས་ཀྱི་མཁའ་འགྲོ་མ་རྣམས་ཀྱིས་དངོས་སུ་ལུང་བསྟན་པའི་དགོངས་ཉམས། འདི་ནི་ཕྱི་རབས་ཀྱི་རྣལ་འབྱོར་པ་རྣམས་ཀྱི་ཡིད་བཞིན་ནོར་བུ་རིན་པོ་ཆེ་ཉིད་དོ། །མཁའ་འགྲོ་མའི་སྙན་བརྒྱུད་བསམ་གཏན་སྒྲོན་མ་ཞེས་བྱ་བ་རྫོགས་སོ།། །།ཆོས་འདི་ལ་བཞི་སྟེ། མཚན་དང༌། ཕྱག་དང༌། གཞུང་དང༌། མཇུག་གོ །མཚན་ལ་གཉིས་ཏེ། རྒྱ་གར་གྱི་མཚན་དང༌། བོད་ཀྱི་མཚན་ནོ། །གཞུང་ལ་གསུམ་སྟེ། ཆོས་རྣམས། ཤེས་པར་བྱ་བའི་ཡུལ་དང༌། ཉམས་སུ་བླང་བའི་ཐབས་དང༌། མངོན་དུ་གྱུར་པའི་འབྲས་བུའོ། །ཉམས་སུ་བླང་བའི་ཐབས་ལ་དྲུག་སྟེ། རྒྱལ་བའི། གནས་ལུགས་ངོ་སྤྲོད་པ་དང༌། ངོ་བོ་ཉིད། འཕྲོད་པའི་རྟགས་དང༌། ཚད་དང༌། རིག་པ་བཞག་ཐབས་ དབྱིངས་ཀྱི། དང༌། ཉམས་དང༌། དེ་ཐོག་ཏུ་གནས་སུ་མ་བཏུབ་ན་བཅོས་ཐབས་བསྟན་པའོ། །ཉམས་ལ་གསུམ་སྟེ། དབྱིངས་ཀུན་ཏུ་བཟང་ རིགས་དང༌། མོའི་ཉམས་དང༌། ཡེ་ཤེས་ཀུན་ཏུ་ དབྱིངས་ཀྱི། བཟང་མོའི་ཉམས་དང༌། དབྱིངས་ཡེ་ཤེས་དབྱེར་མེད་བདེ་བ་ བདེ་གསལ། ཆེན་པོའི་ཉམས་སོ། །འབྲས་བུ་ལ་གཉིས། རྣམ་གྲངས་སུ་ ཀུན་དང་། དབྱེ་བ་དང༌། ངོ་བོ་ཉིད་དུ་བསྡུ་ཚུལ་ལོ། །མཇུག་གི་དོན་ལ་གཉིས། ཟུང་ཅིག་ བླང་དོར། པར་གདམས་པ་དང༌། དགེ་ ཆོས་དབྱིངས། བ་བསྔོ་བའོ། །བསྡུས་དོན། ཨྠིྀ།། །།

2025 (c) Лонгчен Осал
